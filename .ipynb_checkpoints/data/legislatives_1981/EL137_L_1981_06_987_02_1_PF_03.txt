FAATERERAA TIAMA O POLINESIA MAOHI F.T.P.M. -:-:-:-:-:-:-
RATA HAATI
E te mau hoa maiti no POLINESIA maohi e, laorana tatou te farereiraa na roto i teie rata haati te aroha faito ore o te tatou atua.
Teie sabati 21 no tinu 1981, e maiti tatou te tepute o POLINESIA. Te tuu atoa nei te faatereraa tiama o POLINESIA maohi (F.T.P.M.) tona i'oa no teie hororaa tepute, e no reira ia ite mai oe e te nunaa maohi te mau tumu no teie nei hororaa faufaaroa no taua e no ta taua huaai amuri nei.
Mai te matahiti 1880 i te 29 no mati, i horoahia'i o TAHITI e tona mau motu i roto i te rima o farani e te ARII POMARE V. na roto ia tona inoino i tana vahine tei fanau i te hoe tamahine o tana iho i haapapu, e teie nei tama e ereroa ia nona iho i horoa'i oia ia TAHITI i roto i te rima o farani ma te haapapu, e ia tae noa'tu i te tau e ani mai ai to'u nunaa i tona tiamaraa a faahoi atu, e inaha, ua ani na te tahi pae to tatou e ua taoto ho'i ratou i raro i te repo teie mahana. Ua hau te hanere matahiti to tatou faaoromai noaraa i raroa'e i teie KUGO TAVINI MAI I ISERAELA I TAVINI I AIPHITI, oia to'a tatou i teie mahana.
Aita tura to tatou e tiamaraa to te taata maohi, no te mea, na te hoe ture tipee tatou e faatere nei, tei ore roa te nunaa maohi i maramarama. E NUNAA MAOHI OE, E REVA TO OE, E REO TO OE, E PEU TA OA, E FAATERERAA TA OE, TEIE NEI RA TE TAVINI NEI OE | TE RATERE.
No reira atire oe i te amo faahoi i te KUGO TAVINI, a faatiama to oe fenua, ia riro atoa oe ei TAATA TIAMA na roto i teie nei ture a te hau amui (O.N.U.) irava 76. "LA DECOLONISATION"oia hoi te iri- tiraa tei puhapa mai ia tatou nei e tana atoa ra ture e te tamaraa i to tatou fenua ia riro oe ei taata tiama No reira te F.T.P.M. i ani atu ai to oe re'o e te maohi e ia ro'a mai hoe parahiraa tepute ia faaroohia mai to oe reo e ia itehia mai oe na roto i te vaha o te tepute ta oe i maiti i mua i teie tomite 24 no te hau amui (O.N.U.) te patoi etaeta nei te F.T.P.M. i teie pahi rahi ri'ari'a e ineine nei no te tere mai no te huti ia POLINESIA ei tuhaa oire farani "DEPARTEMENT". No reira a ara tatou i teie faatereraa a MITTERAND TANE, te parau ra oia : "LA NATIONALISATION", eaha mau te auraa teie nei parau i to taua nei reo "NATIONALISATION" teie te auraa "AITAU" e parau mau teie ei hi'oraa : a hio i ta oe parau tiaraa : Ua papaihia, "NATIONALITE FRANCAISE", teie te auraa, e ere atura oe te maohi e farani ra, teie taime ua aitau te farani ia oe e te taata maohi (NATIONALITE FRANCAISE) te toe nei te aitauraa i te fenua POLINESIA e tana atoa ra mau faufaa iau te parau A F. MITTERAND "LA NATIONALISATION" no reira te pato'i etaeta nei te F.T.P.M. i taua Haamoeroaraa i to taua hiro'a maohi.
E inaha, ua hau te hanere matahiti, teie nei vahine farani faaturi na reira noaraa ia taua e te tiai nei oia te mahana haaipoiporaa "DEPARTEMENTALISATION ET NATIONALISATION". Na te mea ua ite oia i te maitai rahi e vai nei i POLINESIA NEI, e ere atura teie vahine, te metua vahine no oe e te maohi o te hoe ra LIONA TEI IMI TE PAU IA'NA teie ia tute rahi ri'ari'a e faataotonoahia nei "LA SPECULA- TION FONCIERE" oia hoi te tute i roto to oe oraraa taatoa. E nahea ra taua ? teie hoi te parau papai : O OE TE MARAMARAMA O TEIE NEI AO, OIRE FAATIAHIA I NIA TE MOU'A E ORE ROA IA E MO'E.
Teie hoi te parau A POUVANAA A OOPA : E TE MAU TAMARII E, IA FAATURITURI OE I TO OE TARI'A E FAARUE TE TAETAEVAO I TONA APOO, E, E RIRO TONA PARAHIRAA IA OE. No reira a tapea tamau maite i to oe TIAMARAA IA ORE TO OE KORONA IA RIRO I TE HARUHIA E VE- TAHI E. No reira, ia oaoa e ia maitai te huaai amuri nei, ia iritihia teie nei puhaparaa e tana ture e te tama- raa te fenua POLINESIA : la tiama te maohi.
Ei opaniraa i to tatou farereiraa e reo no PAULO : E TE HOPE'A O TAU NEI PARAU,
IAORANA
TEIE TE TINO E HORO : EDMOND GNANAPRAGASSAM TE MONO : VAITAHE TIMIONA DIT ALFRED
Sciences Po / fonds CEVIPOFSciences Po / fonds CEVIPOF